Yuan Chun, F

1
閑居寄楊女冠 (Leisurely dwelling: sent to the priestess Yang)

仙府寥寥殊未傳，
白雲盡日對紗軒。
只將沉靜思真理，
且喜人間事不喧。
青冥鶴唳時聞過，
杏藹瑤臺誰與言。
聞道武陵山水好，
碧溪東去有桃源。

2
天寳 (Allegory)

三千宮女露娥眉，
笑煮黃金日月遲。
鸞鳳隔雲攀不及，
空山惆悵夕陽時。

3
寄洛陽姊妹 (Sent to my sisters in Luoyang)

舊業經年别，
關河萬里思。
題書憑雁足，
望月想蛾眉。
白髮愁偏覺，
鄉心夢獨知。
誰堪離亂處，
掩淚向南枝。

