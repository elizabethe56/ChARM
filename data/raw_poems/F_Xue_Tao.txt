Xue Tao, F

1
酬人雨後玩竹 (Poem in Answer to Someone’s “After the Rains, Taking Pleasure
Among the Bamboo”)

南天春雨時，
那鑒雪霜姿。
眾類亦云茂，
虛心寧自持。
多留晉賢醉，
早伴舜妃悲。
晚歲君能賞，
蒼蒼勁節奇。

2
寄舊詩與元微之 (Sending Old Poems to Yuan Weizhi)

詩篇調態人皆有，
細膩風光我獨知。
月下詠花憐暗淡，
雨朝題柳為欹垂。
長教碧玉藏深處，
總向紅箋寫自隨。
老大不能收拾得，
與君開似好男兒。

3
贈遠二首 (Sent to Afar, Two Poems (I))

擾弱新蒲葉又齊，
春深花發塞前溪。
知君未轉秦關騎，
月照千門掩袖啼。

4
贈遠二首 (Sent to Afar, Two Poems (II))

芙蓉新落蜀山秋，
錦字開緘到是愁。
閨閣不知戎馬事，
月高還上望夫樓。

5
鄉思 (Home Thoughts)

峨嵋山下水如油，
憐我心同不繫舟。
何日片帆離錦浦，
棹聲齊唱發中流。

6
江邊 (River Side)

西風忽報雁雙雙，
人世心形兩自降。
不為魚腸有真訣，
誰能夜夜立清江。

7
籌邊樓 (For the Opening of Border Strategy Tower)

平臨云鳥八窗秋，
壯壓西川四十州。
諸將莫貪羌族馬，
最高層處見邊頭。

8
罰赴邊有懷上韋令公二首 (Being Banished to the Border and feeling Nostalgic, Two Poems to
Commander Wei (I))

聞道邊城苦，
而今到始知。
卻將門下曲，
唱與隴頭兒。

9
罰赴邊有懷上韋令公二首 (Being Banished to the Border and feeling Nostalgic, Two Poems to
Commander Wei (II))

黠虜猶違命，
烽煙直北愁。
卻教嚴譴妾，
不敢向松州。

10
罰赴邊上韋相公二首 (Banished to the Border, to Mi’lord Wu, Two Poems (I))

螢在荒蕪月在天，
螢飛豈到月輪邊。
重光萬里應相照，
目斷云霄信不傳。

11
罰赴邊上韋相公二首 (Banished to the Border, to Mi’lord Wu, Two Poems (I))

按轡嶺頭寒復寒，
微風細雨徹心肝。
但得放兒歸舍去，
山水屏風永不看。

12
段相國游武擔寺病不能從題寄 (Sent upon Being Ill and Unable to Accompany Minister Duan on an Excursion to Wudan Temple)

消瘦翻堪見令公，
落花無那恨東風。
儂心猶道青春在，
羞看飛蓬石鏡中。 

13
九日遇雨二首 (On the Ninth Day Festival, Encountering Rain, Two Poems (I))

萬里驚飆朔氣深，
江城蕭索晝陰陰。
誰憐不得登山去，
可惜寒芳色似金。

14
九日遇雨二首 (On the Ninth Day Festival, Encountering Rain, Two Poems (II))

茱萸秋節佳期阻，
金菊寒花滿院香。
神女欲來知有意，
先令云雨暗池塘。

15
斛石山書事 (Account of Hushi Mountain)

王家山水畫圖中，
意思都盧粉墨容。
今日忽登虛境望，
步搖冠翠一千峰。

16
西岩 (Westcliff)

憑闌卻憶騎鯨客，
把酒臨風手自招。
細雨聲中停去馬，
夕陽影里亂鳴蜩。

17
風 (Wind)

獵蕙微風遠，
飄弦唳一聲。
林梢明淅瀝，
松徑夜淒清。

18
月 (Moon)

魄依鉤樣小，
扇逐漢機團。
細影將圓質，
人間幾處看。

19
浣花亭陪川主王播相公曁寮同賦早菊 (In Huanhua Pavilion Accompanying the Head of Chuan, Master Wang Bo, I Compose a Poem on Early Chrysanthemums Together With Him and His Colleagues)

西陸行終令，
東籬始再陽。
綠英初濯露，
金蘂半含霜。
自有兼材用，
那同衆草芳。
獻酬樽俎外，
寧有懼豺狼。

20
秋泉 (Autumn Spring)

泠色初澄一帶烟，
幽聲遙瀉十絲弦。
長來枕上牽情思，
不使愁人半夜眠。

21
試新服裁製初成三首 (Three Poems on Trying On New Clothes Which Were Just Tailored (I))

紫陽宮裏賜紅綃，
仙霧朦朧隔海遙。
霜兔毳寒冰繭淨，
嫦娥笑指織星橋。

22
試新服裁製初成三首 (Three Poems on Trying On New Clothes Which Were Just Tailored (II))

九氣分爲九色霞，
五靈仙馭五雲車。
春風因過東君舍，
偷樣人間染百花。

23
試新服裁製初成三首 (Three Poems on Trying On New Clothes Which Were Just Tailored (III))

長裾本是上清儀，
曾逐羣仙把玉芝。
每到宮中歌舞會，
折腰齊唱步虛詞。

24
採蓮舟 (Lotus Picking Boat)

風前一葉壓荷蕖，
解報新秋又得魚。
兔走烏馳人語靜，
滿溪紅袂櫂歌初。

25
菱荇沼 (A Pond of Water Caltrops and Duckweeds)

水荇斜牽綠藻浮，
柳絲和葉臥清流。
何時得向溪頭賞，
旋摘菱花旋泛舟。

26
蟬 (Cicadas)

露滌音清遠，
風吹故葉齊。
聲聲似相接，
各在一枝棲。

27
鴛鴦草 (Mandarin Duck Grass)

綠英滿香砌，
兩兩鴛鴦小。
但娛春日長，
不管秋風早。

28
池上雙鳧 (A Pair of Mallards Upon the Stream)

雙棲綠池上，
朝去暮飛還。
更憶將雛日，
同心蓮葉間。

29
上川主武元衡相國二首 (For Minister of State Wu Yuanheng, the Governor of Sichuan, Two Poems (I))

落日重城夕霧收，
玳筵雕俎薦諸侯。
因令朗月當庭燎，
不使珠簾下玉鉤。

30
上川主武元衡相國二首 (For Minister of State Wu Yuanheng, the Governor of Sichuan, Two Poems (II))

東閣移尊綺席陳，
貂簪龍節更宜春。
軍城畫角三聲歇，
雲幕初垂紅燭新。

31
十離 (Ten Partings)

犬離主
馴擾朱門四五年，
毛香足淨主人憐。
無端咬著親情客，
不得紅絲毯上眠。
筆離手
越管宣毫始稱情，
紅箋紙上撒花瓊。
都緣用久鋒頭盡，
不得羲之手裹擎。
馬離廄
雪耳紅毛淺碧蹄，
追風曾到日東西。
為驚玉貌郎君墜，
不得華軒更一嘶。

32
摩訶池贈蕭中丞 (Mohe Pool: Presented to Vice Censor-in-chief)

昔以多能佐碧油，
今朝同泛舊仙舟。
淒涼逝水頹波遠，
惟有碑泉咽不流。

33
菱荇沼 (Water Caltrop and Floating Heart Pond)

水荇斜牽綠藻浮，
柳絲和葉臥清流。
何時得向溪頭賞，
旋摘菱花旋泛舟。

34
柳絮 (Willow Catkins)

霭霭芳春朝，
雪絮起青条。
或值花同舞，
不因风自飘。
过尊浮绿醑，
拂幌缀红绡。
那用持愁玩，
春怀不自聊。