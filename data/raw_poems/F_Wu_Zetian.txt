Wu Zetian, F

1
從駕幸少林寺 (Accompanying the Emperor on a Visit to the Shaolin Temple)

陪鑾遊禁苑，
侍賞出蘭闈。
雲偃攢峰蓋，
霞低插浪旂。
日宮疏澗戶，
月殿啟巖扉。
金輪轉金地，
香閣曳香衣。
鐸吟輕吹發，
幡搖薄霧霏。
昔遇焚芝火，
山紅連野飛。
花臺無半影，
蓮塔有全輝。
實賴能仁力，
攸資善世威。
慈緣興福緒，
於此罄歸依。
風枝不可靜，
泣血竟何追。

2
如意娘 (Ruyi Niang)

看朱成碧思纷纷，
憔悴支离为忆君。
不信比来长下泪，
开箱验取石榴裙。

3
早春夜宴 (Early Spring Banquet)

九春开上节，
干门敞夜扉。
兰灯吐新焰，
桂魄朗圆辉。
送酒惟须满，
流杯不用稀。
务使霞浆兴，
方乘泛洛归。

4
曳鼎歌 (Drag the Ding Song)

羲农首出，
轩昊膺期。
唐虞继踵，
汤禹乘时。
天下光宅，
海内雍熙。
上玄降鉴，
方建隆基。

5
唐大飨拜洛乐章•昭和 (Tang Daxuan Bailuo Movement•Showa)

舒云致养，
合大资生。
德以恒固，
功由永贞。
升歌荐序，
垂币翘诚。
虹开玉照，
凤引金声。

6
唐明堂乐章•皇嗣出入升降 (Tang Mingtang Movement•The Emperor's Entry and Exit)

至人光俗，
大孝通神。
谦以表性，
恭惟立身。
洪规载启，
茂典方陈。
誉隆三善，
祥开万春。

7
游九龙潭 (Tour Kowloon Pond)

山窗游玉女，
涧户对琼峰。
岩顶翔双凤，
潭心倒九龙。
酒中浮竹叶，
杯上写芙蓉。
故验家山赏，
惟有风入松。

8
唐大飨拜洛乐章•拜洛 (Tang Daxuan Bailuo Movement•Bailuo)

菲躬承睿顾，
薄德忝坤仪。
乾乾遵后命，
翼翼奉先规。
抚俗勤虽切，
还淳化尚亏。
未能弘至道，
何以契明祇。

9
唐明堂乐章•配飨 (Tang Mingtang Movement•Accompaniment)

笙镛间玉宇，
文物昭清晖。
睟影临芳奠，
休光下太微。
孝思期有感，
明絜庶无违。

10
唐大飨拜洛乐章•致和 (Tang Daxuan's Blessings of Luo Movement•To Harmony)

神功不测兮运阴阳，
包藏万宇兮孕八荒。
天符既出兮帝业昌，
愿临明祀兮降祯祥。

11
唐明堂乐章•羽音 (Tang Mingtang Movement•Yin)

葭律肇启隆冬，
蘋藻攸陈飨祭。
黄钟既陈玉烛，
红粒方殷稔岁。