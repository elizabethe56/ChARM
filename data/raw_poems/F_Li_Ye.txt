Li Ye, F

1
寄七兄校書 (Sent to Editing Clerk, [My] Seventh Elder Brother)

無事烏程縣，
差池歲月餘。
不知芸閣吏，
寂寞竟何如？
遠水浮仙棹，
寒星伴使車。
因過大雷岸，
莫忘八行書。

2
從蕭叔子聽彈琴賦得三峽流泉歌 (Attending Xiao Shuzi While Listening to the Zither; The Topic Assigned to Me Was “Song on the Flowing Springs Near the Three Gorges”)

妾家本住巫山雲，
巫山流泉常自聞。
玉琴彈出轉寥夐
直是當時夢裡聽。
三峽迢迢幾千里，
一時流入幽閨裡。
巨石崩崕指下生，
飛泉走浪弦中起。
初疑憤怒含雷風，
又似嗚咽流不通，
迴湍曲瀨勢將盡，
時復滴瀝平沙中。
憶昔阮公為此曲，
能令仲容聽不足。
一彈既罷復一彈，
願作流泉鎮相續。

3
相思怨 (A Loving Complaint)

人道海水深，
不抵相思半。
海水尚有涯，
相思渺無畔。
攜琴上高樓，
樓虛月華滿。
彈著相思曲，
弦腸一時斷。

4
送閻二十六赴剡縣 (Seeing off Yan number twenty-six as he sets out for Shan district)

流水閶門外，
孤舟日復西。
離情遍芳草，
無處不萋萋。
妾夢經吳苑，
君行到剡溪。
歸来重相訪，
莫學阮郎迷。

5
得閻伯均書 (Receiving a letter from Yan Bojun)

情來對鏡懶梳頭，
暮雨蕭蕭庭樹秋。
莫怪闌干垂玉筯，
只緣惆悵對銀鉤。

6
登山望閻子不至 (Climbing the mountain to gaze far after Master Yan, who never comes)

望遠試登山，
山高湖又闊。
相思無曉夕，
相望經年月。
鬱鬱山木榮，
綿綿野花發。
别後無限情，
相逢一時說。

7
相思怨 (The grief of lovesickness)

人道海水深，
不抵相思半。
海水尚有涯，
相思渺無畔。
攜琴上高樓，
樓虛月華滿。
彈著相思曲，
弦腸一時斷。

8
陷賊寄故人 (Caught by the rebels: sent to my friends)

鞞鼓喧城下，
旌旗拂座隅。
蒼黃未得死，
不是惜微軀。

9
道意寄崔侍郎 (A Daoist message sent to vice-minister Cui)

莫漫戀浮名，
應須薄宦情。
百年齊旦暮，
萬事盡虛盈。
愁鬢行看白，
童顏學可成。
無過天竺國，
依止古先生。